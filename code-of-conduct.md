Amaç
-------

Ruby Türkiye Topluluğunun (rubytr olarak da bilinir) birincil amacı, mümkün olan en çeşitli ve farklı geçmişlere sahip en çok sayıda katılımcıyı kapsamaktır. Bu nedenle, cinsiyet, cinsel yönelim, engellilik hali, etnik köken, sosyoekonomik statü ve dini ne olursa olsun herkes için samimi, güvenli ve hoş bir ortam sağlamayı taahhüt ediyoruz.

Bu Davranış Kuralları, topluluğumuza katılan herkes için beklentilerimizin yanı sıra kabul edilemez davranışların sonuçlarını özetlemektedir.


Açık [Kaynak/Kültür/Teknoloji] Vatandaşlığı
--------------------------------------

Bu Davranış Kurallarının amacı, katılımcıları eylemlerimiz ve onların toplumumuz üzerindeki etkileri arasındaki ilişkileri tanımaya ve güçlendirmeye teşvik ederek açık [kaynak/kültür/teknoloji] vatandaşlığını arttırmaktır.

Topluluklar, içinde bulundukları toplumları yansıtırlar ve toplumda var olan birçok eşitsizlik ve güç ihlallerine karşı koymak için olumlu eylemler şarttır.

Topluluğumuzda sıcak, samimi ve tüm katılımcıları tam anlamıyla katkıda bulunmaya teşvik etmek için ekstra çaba harcayan birini görürseniz, bilmek isteriz.


Beklenen Davranışlar
-----------------

* Aktif bir katılımcı olun. Bunu yaparak, bu topluluğun sağlığına ve ömrüne katkıda bulunmuş olursunuz.
* Konuşma ve eylemlerinizde dikkatli ve saygılı olmaya özen gösterin.
* Fikir ayrılıklarında işbirlikçi olun.
* Aşağılayıcı, ayrımcı veya taciz edici davranış ve konuşmalardan kaçının.
* Çevrenize ve diğer katılımcılara dikkat edin. Tehlikeli bir durum, sıkıntılı bir kişi veya bu Davranış Kurallarının ihlal edildiğini görürseniz, önemsiz olsa bile lütfen topluluk liderlerini uyarın.


Kabul Edilemez Davranışlar
---------------------

Bu davranışlar kabul edilemez: topluluğumuzdaki herhangi bir katılımcının çevrimiçi olarak, ilgili tüm etkinliklerde ve topluluk işi bağlamında yapılan bire bir görüşmelerde korkutucu, taciz edici, küfürlü, ayrımcı, aşağılayıcı veya küçümseyici konuşma veya eylemler. Etkinliğin gerçekleştiği mekan halka açık olabilir; lütfen bu mekanlardaki tüm insanlara saygılı olmaya özen gösterin.

Bu davranışlar taciz olarak kabul edilir: cinsiyet, cinsel yönelim, ırk, din, engellilik durumu ile ilgili aşağılayıcı veya önyargılı sözlü veya yazılı yorumlar; çıplaklık ve/veya cinsel imgelerin uygunsuz kullanımı (sunum slaytları dahil); uygunsuz şiddet tasvirleri (sunum slaytları dahil); gözdağı vermek, gözetlemek veya takip etmek; taciz edici fotoğraf veya video; konuşmaların veya diğer olayların kasıtlı olarak bozulması; uygunsuz fiziksel temas ve uygunsuz cinsel ilgi.


Kabul Edilemez Davranışların Sonuçları
-------------------------------------

Sponsorlar ve yetkili/görevli olanlar da dahil olmak üzere herhangi bir topluluk üyesinin kabul edilemez davranışta bulunmasına müsamaha edilmeyecektir.
Uyarılan kişinin bu davranışı derhal durdurması ve uyum sağlaması beklenir.

Topluluk üyelerinden birisi kabul edilemez davranışlarda bulunursa, topluluk organizatörleri, uyarı vermeden (ve ücretli bir etkinlik durumunda geri ödeme yapmadan) topluluktan geçici olarak uzaklaştırma veya kalıcı olarak çıkarma dahil olmak üzere, uygun gördükleri herhangi bir eylemde bulunabilirler.


Kabul Edilemez Davranışlara Tanık Olursanız veya Maruz Kalırsanız
------------------------------------------------------

Kabul edilemez davranışa maruz kalırsanız veya tanık olursanız, veya başka endişeleriniz varsa, lütfen en kısa sürede bir topluluk organizatörüne ulaşın.
İletişim kurabileceğiniz organizatörlerin listesini sayfanın alt tarafında görebilirsiniz. Bunlara ek olarak, organizatörler, tacize uğrayan/kabul edilemez davranışa tanık olan/maruz kalan topluluk üyelerinin kendilerini güvende hissetmelerine yardımcı olacaklardır.


Şikayetlerin Ele Alınması
---------------------

Bu Davranış Kurallarını ihlal etmediğinizi veya haksız/yanlış yere suçlandığınızı düşünüyorsanız, şikayetinizle ilgili kısa bir açıklama ile rubytr organizatörlerinden birine bildirmelisiniz. Şikayetiniz mevcut yönetim politikalarımıza uygun olarak ele alınacaktır.


Kapsam
-----

Tüm topluluk katılımcılarının/üyelerinin (katkıda bulunanlar, ücretli veya başka türlü; sponsorlar; ve diğerleri) tüm topluluk mekanlarında (çevrimiçi veya yüz yüze) ve ayrıca topluluğa ilişkin tüm bire bir iletişimlerde bu Davranış Kurallarına uymasını bekliyoruz.


Lisans ve Kaynaklar
-----------------------

Rubytr Davranış Kuralları [Creative Commons Attribution-ShareAlike 4.0 International (CC BY-SA 4.0)](https://creativecommons.org/licenses/by-sa/4.0/) altında lisanslanmıştır.

* [pdx.rb Code of Conduct](https://pdxruby.org/CONDUCT)
* [The Ada Initiative](http://geekfeminism.wikia.com/wiki/Conference_anti-harassment/Policy)


